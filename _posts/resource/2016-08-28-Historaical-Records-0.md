---
layout: post
title:  读《史记》
category: 资源
tags: [review]
keywords: review
description:
---

### 读《史记》

#### 读《史记》

#### Sunday, 28 Aug 2016

![cassini](/../../assets/img/resource/2016/cassini_10.jpg)

> 人二三十年读圣人书，一旦遇事，便与巷人无异。只缘读书不作有用看故也。何取？观史如身在其中，见事之厉害，时之祸患，必掩卷自思，使我遇此等事，当作何处之。如此观史，学问亦可以进，智识亦可以高，方为有益。
--吕祖谦

> 读书时，须细看古人处一事，接一物，是如何思量？如何气象？及自己处事接物时，又细心将古人比拟。设若如人当此，其措置之法，当时如何？我自己人性为之，又当如何？然后自己过错始见，如人道理始出。断不可以古人之书，与自己处事接物为两事。
--左宗棠

> 读历史不外乎十六字原则：设身处地，揣摩通透，体贴入微，洞见表里。
--吕世浩

> 留侯张良者，其先韩人也。大父开地，相韩昭侯，宣惠王、襄哀王，父平，相厘王、悼惠王。悼惠王二十三年，平卒。卒二十岁，秦灭韩。良年少，未宦事韩。韩破，良家僮三百人。弟死不葬，悉以家财求客刺秦王，为韩报仇，以大父、父五世相韩故。
良尝学礼淮阳。东见沧海君。得力士，为铁锥重百二十斤，秦皇帝东游，良与客狙击秦始皇博懒沙中，误中副车。秦皇帝大怒，大索天下，求贼甚急，为张良故也。良乃更名姓，亡匿下邳。
良尝间从容步下邳圯上，有一老父，衣褐，至良所，直堕其履圯下，顾谓张良曰：“孺子，下取履！”良愕然，欲殴之。为其老，强忍，下取履。父曰：“履我！”良业为取履，因长跪履之。父以足受，笑而去。良殊大惊，随目之。父去里所，复还，曰：“孺子可教矣。后五日平明，与我会此。”良因怪之，跪曰：“诺。”五日平明，良往。父已先在，怒曰：“与老人期，后，何也？”去，曰：“后五日早会。”五日鸡鸣，良往。父又先在，复怒曰：“后，何也？”去，曰：“后五日复早来。”五日，良夜未半往。有顷，父亦来，喜曰：“当如是。”出一编书，曰：“读此则为王者师矣。后四年兴，十三年孺子见我于济北，谷城山下黄石即我矣。”遂去，无他言，不复见。旦日视其书，乃《太公兵法》也。良因异之，常习诵读之。


参考资料：

史记

吕世浩讲史记




